.. _chap_consent_ultimate_hi:

Hindi
~~~~~~~
(translation courtesy of Hardik Kothare and Saurabh Chavan)

Single access type version (all data shared publicly; recommended)
------------------------------------------------------------------

**Version:** OBC-ULT.hi 1.0.0

वर्तमान अभ्यास में प्राप्त किए हुए डेटा का प्रयोग इस प्रकल्प के अलावा भविष्य में अन्य अनुसंधान प्रकल्पों में भी किया जा सकता है। भविष्य के उन प्रकल्पों का ध्येय इस प्रकल्प से भिन्न हो सकता है। हम यह संग्रहित डेटा, विकिरण प्रतिमाओं समेत, आम जनता को इंटर्नेट और अप्रतिबंधित डेटाबेस द्वारा उपलब्ध करवाएँगे।
 
आम जनता को वितरित किए हुए डेटा पर आपका नाम नहीं होगा, केवल एक सांकेतिक अंक होगा। इस प्रकार  लोगों को आपके नाम का परिचय नहीं होगा ना कि कौन सा डेटा आपसे संबंधित है इस बात का। आपसे परिचित लोगों को आपका डेटा कौन सा है इसका ज्ञान ना हो इस हेतु हम अन्य किसी डेटा का वितरण नहीं करेंगे।
 
यदि आपको इस प्रकल्प में हिस्सा लेने की अनुमति वापस लेनी हो ( तो आप अभ्यासप्रमुख <PI> को <इस क्रमांक> पर सम्पर्क करें ) तो हम आपसे कोई अधिक डेटा प्राप्त नहीं करेंगे। आपका डेटा डेटाबेस में जमा होने से पहले अगर आपने अनुमति वापस ली तो हम आपका डेटा नष्ट कर देंगे। परंतु आम जनता और विश्लेषकों को वितरित किया हुआ डेटा और अभ्यास परिणाम नष्ट नहीं हो सकते अथवा वापस नहीं लिए जा सकते।
 
इस प्रकल्प में सहभाग के लिए राज़ी होने पर आप अनुसंधान को एक नि:शुल्क एवं दानशील उपहार देंगे। यह संभव है कि आपके डेटा से किए गए अनुसंधान से किसी दिन मस्तिष्क का अभ्यास करने के नए तरीकें, नई नैदानिक परीक्षाएँ, नई औषधियाँ एवं व्यावसायिक उत्पादों का विकास हो सकता है। ऐसे उत्पादों से संबंधित मुनाफों पर आपका हक़ नहीं होगा ना हि उन उत्पादों पर आपका कोई स्वामित्व अधिकार होगा।
 
हमारी सर्वोत्तम जानकारी के अनुसार आम जनता को वितरित किए गए डेटा में ऐसी कोई भी बात नहीं होगी जिससे आपकी पहचान स्थापित हो सके। इस डेटा पर आप का नाम नहीं होगा, केवल एक सांकेतिक अंक होगा। इस डेटा में आप के चेहरे की विशेषताएँ अथवा अभ्यास में भाग लेने की तारीख़ जैसे कोई भी वर्णन नहीं होंगे जिससे आपसे परिचित लोग आपको अथवा आपके डेटा को पहचान सकें । यदि हमने इस अभ्यास से जुड़े हुए लेख या विवरण लिखें अथवा इस डेटा समुच्चय को किसी और के साथ बाँटे तो यह इस तौर से किया जाएगा जिससे आपकी पहचान सुरक्षित रहेगी। किंतु यह संभव है कि आपके नाम से जुड़ी हुई अन्य जानकारी का प्रयोग कर के (जैसे आपके वैद्यकिय दस्तावेज़ों से प्राप्त हुईं मस्तिष्क की प्रतिमाएँ) हमारे डेटाबेस में संग्रहित आपकी विकिरण प्रतिमाएँ या अन्य डेटा आपसे जोड़ा जा सकता है। सेंधमारी अथवा साइबर हमले से सुरक्षा भंग होने पर भी कोई आपका और आपके डेटा का मेल कर सकता है। ऐसा होने की सम्भावना बहुत कम है क्योंकि आपका डेटा एक सुरक्षित डेटाबेस में रखा जाएगा और आपकी पहचान इस डेटा से अलग रखी जाएगी। इन दोनों का मेल केवल एक सांकेतिक अंक से होगा।
 
हम आपके डेटा का निजी हिस्सा (नाम, पता, इत्यादि) एक सुरक्षित स्थान पर कम से कम <x> सालों के लिए रखेंगे। इस द्वारा कोई विश्लेषक आपके मस्तिष्क की प्रतिमाओं में नैदानिक मूल्य पाता है तो हम आपसे सम्पर्क कर पाएँगे। इस अवधि के बाद आप की गुप्तता सुरक्षित रखने के लिए हम इस डेटा को नष्ट करेंगे।
आपके डेटा का प्रयोग एवं वितरण करने की अनुमति देना स्वैच्छिक है। परंतु इस अभ्यास में हिस्सा लेने हेतु आपको आपका डेटा वितरित करने की अनुमति देना अनिवार्य है। अगर आप ऐसा नहीं चाहते तो आप इस अभ्यास में सहभाग नहीं ले सकते।
 
नीचे हस्ताक्षर करने पर आप भविष्य में होने वाले अनुसंधान के लिए आपका डेटा प्रदान करने की स्वीकृति देते हैं। आप इस बात से सहमत हैं कि यह डेटा दुनियाभर के अन्य संस्थानों के अन्य अन्वेशकोंके साथ बाँटा जाएगा। इन अभ्यासोंके विवरण, परिणाम एवं निहितार्थ अज्ञात हैं।
 
